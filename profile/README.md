# Tallinna Ülikooli Haapsalu kolledž
TLÜ Haapsalu kolledž on kõrgkool, mis muudab eelkõige kuurortina tuntud väikelinna Haapsalu ülikoolilinnaks ning võimaldab kõrghariduse omandamist uudsetel erialadel.

## Rakendusinformaatika eriala

- [Õppevorm](#õppevorm)
- [Erinevate moodulite eemärgid](#erinevate-moodulite-eemärgid)
- [Olulised erialaained](#olulised-erialaained)
- [Vastuvõtutingimused](#vastuvõtutingimused)

### Õppevorm

**Rakenduskõrgharidusõpe**
- **Nominaalõppeaeg:** 3 aastat
- **Sessioonõpe:** õppetöö valdavalt N-L, kahel kuni kolmel päeval üle nädala
- **Õppe maht:** 180 Euroopa ainepunkti (EAP)
- Õppekava läbimiseks peab üliõpilane läbima õppekava etteantud mahus, sh. sooritama kõik kohustuslikud õppeained ning koostama ja kaitsma lõputöö.

### Erinevate moodulite eemärgid

**Erialaainete mooduli eesmärk**
- Luua eeldused süstemaatilise arusaamise tekkimiseks infotehnoloogia erinevate rakendusvaldkondade ja mõistete kohta.
- Anda ülevaade eelkõige veebiarendusest ja disainist, kuid ka riistvarast, operatsioonisüsteemidest, andmesidevõrkude ehitusest, erinevatest võrgutehnoloogiatest, andmeturbest jpm.

**Praktika mooduli eesmärk**
- Luua võimalused erialaste kogemuste omandamiseks läbi praktilise tegevuse.
- Arendada meeskonnatöö oskusi.

### Olulised erialaained

#### Infotehnoloogia erinevate rakendusvaldkondadega seotud õppeained:
- **Multimeedium** - Omandatakse oskused põhiliste multimeediumielementide loomiseks.
- **Disaini alused** - Omandatakse ülevaade disaini põhiprintsiipidest ning nende rakendamisest.
- **Kasutajaliideste disain** - Omandatakse teoreetilised teadmised ja praktilised oskused kasutajakesksest disainiprotsessist ja baasmeetoditest.
- **Videomängude disain** - Antakse ülevaade mängudisaini alustest. Toetatakse teadmiste ja oskuste kujunemist, mis aitavad üliõpilasel osaleda mängukavandi loomise protsessis.
- **Mobiilirakenduste arendamine** - Omandatakse ülevaade mobiilirakendustega seotud tehnoloogiatest. Luuakse võimalused mobiilirakenduse loomiseks.

#### Tarkvaraarendusega seotud õppeained:
- **Programmeerimise alused** - Luuakse eeldused programmeerimise olemuse, baasmõistete ja põhimeetodite tundmiseks.
- **Programmeerimine I-III** -  Omandatakse oskused koostada ja arendada rakendusprogramme.
- **Veebiprogrammeerimine** - Omandatakse oskused lihtsamate veebilehtede kujundamiseks ja programmeerimiseks.
- **Multimeediumi programmeerimine** - Antakse ülevaade põhilistest multimeediumi programmeerimise juures kasutatavatest algoritmidest. Arendatakse oskusi nende rakendamiseks.

#### Disainiga seotud õppeained:
- **Kujundusgraafika** - Antakse ülevaade kujundusgraafika vormidest, põhitõdedest ja tarkvaradest. Praktiliste ülesannete kaudu luuakse võimalused raster- ja vektorgraafika baasteadmiste ja -oskuste omandamiseks.
- **Sissejuhatus 3D graafikasse** - Omandatakse baasoskused 3D modelleerimiseks ja animeerimiseks.

#### Erialane praktika:
1. **Multimeediumi praktika** raames saab rühmades rakendada pea kõike õpitut programmeerimise ja meedia valdkonnas.
2. **Valikpraktika** raames on võimalik meeskonnana teha rakendusi koostöös erinevate asutustega. Näiteks on Maanteeametiga koostöös valminud alkokalkulaator.
3. **Ettevõttepraktika** on individuaalne ja annab üliõpilasele võimaluse saada reaalne IT-valdkonnas töötamise kogemus mõnes ettevõttes.

#### Eriala aineid toetavad kohustuslikud üldained: 
- Õppimine kõrgkoolis, üld- ja sotsiaalpsühholoogia, erialasid lõimiv uuendus (ELU)

### Vastuvõtutingimused
#### Vastuvõtueksam 100%
**Vastuvõtulävend: 65 palli** <br>
Vastuvõtueksam on ühepäevane, toimub TLÜ Haapsalu kolledžis ja koosneb kahest osast:
- **Arvutipõhine test**, millega hinnatakse kandidaadi teadmisi ja baasoskusi informaatika valdkonnast. Testi kestus 1 tund.
- **Vestlus vastuvõtukomisjoniga**, kus hinnatakse kandidaadi õpimotivatsiooni ja sobivust erialale. Vestlusele pääsevad 50 kandidaati vastavalt testi tulemuste pingereale. Vestlusele pääsenute nimekiri ja ajakava antakse teada hiljemalt 1,5 tundi peale testi.


#### Vastuvõtupunktide jagunemine:
- test 50% lõpptulemusest;
- vestlus 50% lõpptulemusest.

#### Peamised hindamiskriteeriumid:
- **Test:**
  - informaatikaalaseid üldteadmised
  - loogiline mõtlemine
  - disainitaju
  - inglise keele oskus (mõned ülesanded on inglise keeles)
  - pseudokoodi lugemise oskus (ei eelda tingimata programmeerimise oskust, kuigi see tuleb kasuks)
- **Vestlus:**
  - eelnev õpi- ja töökogemus
  - huvi valdkonna vastu
  - eelteadmised õppekavast
  - õpimotivatsioon
  - suhtlemisoskus

#### Hindamise kirjeldus:
- Test kuni 50 punkti, mis annab kokkuvõttes 50% vastuvõtueksami tulemusest.
- Vestlusel on kaks hindajat, kes annavad kumbki kuni viis punkti viies kategoorias (eelnev õpi- ja töökogemus, huvi valdkonna vastu, eelteadmised õppekavast, õpimotivatsioon, suhtlemisoskus).
- Vestlusel on võimalik saada kuni 50 punkti (kaks hindajat * (5 kategooriat * 5 punkti)).
- Vestlusel saadud punktid annavad kokku 50% lõpptulemusest.
- Vastuvõtueksami tulemus = testi tulemus + vestluse tulemus.
- Maksimaalne vastuvõtueksami tulemus on 100 punkti.

