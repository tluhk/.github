![logo](https://www.tlu.ee/sites/default/files/Haapsalu%20kolled%C5%BE/Logo/HaapsaluK_est.png) <br><br>
**TLÜ Haapsalu kolledž on kõrgkool, mis muudab eelkõige kuurortina tuntud väikelinna Haapsalu ülikoolilinnaks ning võimaldab kõrghariduse omandamist uudsetel erialadel.** <br><br>
[Külasta Haapsalu kolledži kodulehte](https://www.tlu.ee/haapsalu) <br>
[Täiendkoolitused](https://www.tlu.ee/haapsalu/koolitus/taienduskoolituskalender) <br>
[HK rakendusinformaatika portfoolio](https://github.com/TLUHK-portfolio) <br><br>
Haapsalu kolledž on GitHub Campus programmi partnerkool<br>
<img src="https://www.tlu.ee/sites/default/files/inline-images/image-20230425112340-1.png" width="250" />

## Rakendusinformaatika eriala
Rakendusinformaatika eriala eesmärk on valmistada tudengeid ette töötama tänapäevasele tööjõuturule suunatud praktiliste IT-lahendustega. Selle eriala kaudu omandavad üliõpilased teadmisi ja oskusi, mis on vajalikud tarkvara arendamisel, IT-süsteemide haldamisel ja arendusprojektide elluviimisel.

### Õppevorm

**Rakenduskõrgharidusõpe**
- **Õppekeel:** Eesti keel
- **Õppevorm:** Tsükliõpe (üle nädala neljapäevast laupäevani)
- **Õppeaeg:**  3 aastat (180 EAP)
- Õppekava läbimiseks peab üliõpilane läbima õppekava etteantud mahus, sh. sooritama kõik kohustuslikud õppeained ning koostama ja kaitsma lõputöö.
- Igal üliõpilasel on õpingute ajal kasutamiseks **MS Office 365 A3 litsents**.

<details>
  <summary><b>Erinevate moodulite eemärgid</b></summary><br>

  **Erialaainete mooduli eesmärk**
  - Luua eeldused süstemaatilise arusaamise tekkimiseks infotehnoloogia erinevate rakendusvaldkondade ja mõistete kohta.
  - Anda ülevaade eelkõige veebiarendusest ja disainist, kuid ka riistvarast, operatsioonisüsteemidest, andmesidevõrkude ehitusest, erinevatest võrgutehnoloogiatest, andmeturbest jpm.
  
  **Praktika mooduli eesmärk**
  - Luua võimalused erialaste kogemuste omandamiseks läbi praktilise tegevuse.
  - Arendada meeskonnatöö oskusi.
</details>

<details>
  <summary><b>Olulised erialaained</b></summary><br>
  <details>
  <summary><b>Infotehnoloogia erinevate rakendusvaldkondadega seotud õppeained:</b></summary>
  
  - **Multimeedium** - Omandatakse oskused põhiliste multimeediumielementide loomiseks.
  - **Disaini alused** - Omandatakse ülevaade disaini põhiprintsiipidest ning nende rakendamisest.
  - **Kasutajaliideste disain** - Omandatakse teoreetilised teadmised ja praktilised oskused kasutajakesksest disainiprotsessist ja baasmeetoditest.
  - **Videomängude disain** - Antakse ülevaade mängudisaini alustest. Toetatakse teadmiste ja oskuste kujunemist, mis aitavad üliõpilasel osaleda mängukavandi loomise protsessis.
  - **Mobiilirakenduste arendamine** - Omandatakse ülevaade mobiilirakendustega seotud tehnoloogiatest. Luuakse võimalused mobiilirakenduse loomiseks.
  </details>

  <details>
  <summary><b>Tarkvaraarendusega seotud õppeained:</b></summary>

  - **Programmeerimise alused** - Luuakse eeldused programmeerimise olemuse, baasmõistete ja põhimeetodite tundmiseks.
  - **Programmeerimine I-III** -  Omandatakse oskused koostada ja arendada rakendusprogramme.
  - **Veebiprogrammeerimine** - Omandatakse oskused lihtsamate veebilehtede kujundamiseks ja programmeerimiseks.
  - **Multimeediumi programmeerimine** - Antakse ülevaade põhilistest multimeediumi programmeerimise juures kasutatavatest algoritmidest. Arendatakse oskusi nende rakendamiseks.
  </details>

  <details>
  <summary><b>Disainiga seotud õppeained:</b></summary>
    
  - **Kujundusgraafika** - Antakse ülevaade kujundusgraafika vormidest, põhitõdedest ja tarkvaradest. Praktiliste ülesannete kaudu luuakse võimalused raster- ja vektorgraafika baasteadmiste ja -oskuste omandamiseks.
  - **Sissejuhatus 3D graafikasse** - Omandatakse baasoskused 3D modelleerimiseks ja animeerimiseks.
  </details>
  
  <details>
  <summary><b>Erialane praktika:</b></summary>

  1. **Multimeediumi praktika** raames saab rühmades rakendada pea kõike õpitut programmeerimise ja meedia valdkonnas.
  2. **Valikpraktika** raames on võimalik meeskonnana teha rakendusi koostöös erinevate asutustega. Näiteks on Maanteeametiga koostöös valminud alkokalkulaator.
  3. **Ettevõttepraktika** on individuaalne ja annab üliõpilasele võimaluse saada reaalne IT-valdkonnas töötamise kogemus mõnes ettevõttes.
  </details>

  <details>
  <summary><b>Eriala aineid toetavad kohustuslikud üldained:</b></summary>

  - Õppimine kõrgkoolis, üld- ja sotsiaalpsühholoogia, erialasid lõimiv uuendus (ELU)
  </details>
</details>

### Kasulikud lingid:
- [Vastuvõtutingimused](/profile/vastuvõtutingimused/README.md)
- [Õppekava ÕIS-is](https://ois2.tlu.ee/tluois/kava/HKIFR/14.HK)
- [HK rakendusinformaatika portfoolio](https://github.com/TLUHK-portfolio)
- [2024. aastal kaitstud diplomitööd](https://github.com/TLUHK-Portfolio/Portfoolio/blob/main/RIF/diplomitood/README.md)
- [Praktikates tehtud tööd](https://github.com/TLUHK-Portfolio/Portfoolio/blob/main/RIF/praktikad/README.md)
- [Täiendkoolitus: Programmeerimise algõpetus Javascript baasil](https://www.tlu.ee/koolitused/programmeerimise-algopetus-javascript-baasil-0)
